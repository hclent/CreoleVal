***************************************************
Story:            mc160.dev.0
Author:           2670363255
Work Time(s):     1446

Se te fèt anivèsè Jesika Lous. Li t ap fè fèt. Li te mande de zanmi li yo vin nan fèt la. Li te fè yon gwo gato, epi li te koke kèk blad.

Apre yon ti tan zanmi li Lyon te parèt. Apre sa zanmi li Tig te parèt. Lyon ak Tig te vini avèk kado. 

Jesika te bay zanmi li yo akolad. Li te mande yo si yo ta renmen gato. 

Lyon di « Wi ! » Tig di « Wi wi ! » Jesika koupe gato a, epi yo tout te manje l ansanm.
Apre sa, Jesika te louvri kado li yo. Li te jwenn yon nouvo kòd pou sote kòd epi yon lòt jwèt ki amizan. Li te mande Lyon ak Tig pou yo jwe jwèt la avè l.

Zanmi yo te jwe epi kontinye jwe. Yo tout te pase yon bon moman. Apre sa, lè a te rive pou fèt la te te fini.

Lyon ak Tig te bay Jesika akolad epi yo te di l orevwa. Mèsi pou yon bèl selebrasyon fèt ! Jesika Lous di de pi bon zanmi li yo.

1 : youn : Kilès ki t ap fete fèt li ?
*A) Jesika Lous
 B) pèsonn
 C) Lyon
 D) Tig

2 : miltip : Kilès ki pa t vini nan fèt la ?
 A) Lyon
 B) Tig
*C) Sèpan
 D) Jesika Lous

3 : miltip : Kouman Jesika te prepare pou fèt la ?
 A) fè gato ak ji.
*B) fè gato epi koke blad.
 C) fè ji ak bonbon.
 D) fè ji epi koke blad.

4 : youn : Konbyen zanmi ki te vini nan fèt Jesika a ?
 A) youn
*B) de
 C) sis
 D) kat


***************************************************
Story:            mc160.dev.1
Author:           3466834307
Work Time(s):     879

Silyàn te pase yon vakans d ete ki te chaje ak lajwa. Li te ale nan kan d ete pou premye fwa nan lavi li. Li te fè zanmi avèk yon ti dam ki rele Tina. Yo te dòmi sou yon kabann ann etaj ansanm nan kabin yo a. Aktivite ke Silyàn prefere a se mache nan fon bwa paske li pran plezi nan lanati. Tina renmen atizay ak atizana. Ansanm, yo fabrike kèk zèv atistik kote yo sèvi avèk fèy ke yo jwenn nan fon bwa. Menm apre li te fin tonbe nan dlo, Silyàn toujou pran plezi nan monte bwa fouye. Li te tris anpil lè kan an te fini, men li te pwomèt pou li te rete an kontak avèk nouvo zanmi li an.

Silyàn te ale nan plaj avèk fanmi li nan ete a tou. Li renmen plaj anpil. Silyàn te kolekte koki lanmè epi li te voye kèk ladan yo lapòs bay zanmi li, Tina, pou li te ka fè kèk atizay ak atizana avèk yo. Silyàn renmen ale lapèch avèk frè li yo, kuit manje boukannen avèk papa li, epi naje nan lanmè avèk manman li.

Ete a te vrèman amizan, men Silyàn te kontan anpil pou li te retounen lekòl. Zanmi li ak pwofesè li yo te manke li anpil. Li te kontan anpil pou li te rakonte yo de vakans d ete li te pase a.

1 : miltip : Ki moun ki te ale nan plaj la avèk Silyàn ?
 A) sè li yo
 B) Tina
*C) frè li yo, manman li, ak papa li
 D) li menm sèl

2 : miltip : Ki sa Silyàn te pwomèt pou li te fè ?
 A) Aprann monte bekàn.
 B) Ale teke mab.
 C) Retounen nan plaj la.
*D) Rete an kontak avèk nouvo zanmi li an, Tina.

3 : youn : Pou ki sa Silyàn renmen mache nan fon bwa ?
 A) Li renmen monte pye bwa.
 B) Li renmen jwe lago kache.
 C) Li renmen naje.
*D) Li renmen lanati.

4 : miltip : Ki sa Silyàn te fè nan ete sa a ?
*A) Li te ale nan kan d ete epi nan plaj.
 B) Li te ale vizite Pari.
 C) Li te ale nan aktivite teke mab.
 D) Li te ale nan kou d ete.


***************************************************
Story:            mc160.dev.2
Author:           519010308
Work Time(s):     1458

Tòtò t ap viv nan yon ti bouk ki an deyò lavil. Kontrèman ak jan sa te ye lavil, ti bouk la te pezib epi trankil, epi li te chaje avèk pye bwa, flè ak zannimo. Yon jou, papa li te soti travay epi li di : « vini m pale w, pitit gason m, mwen pral mennen w lavil. » Tòtò te kontan anpil epi li te kouri mete soulye nan pye li epi li te kouri ale nan machin lan. Lè yo te rive lavil, Tòtò te zezi dèske te gen tout machin ak moun sa yo, epi tout moun te sanble yo prese anpil. Pa t gen okenn pye bwa, ni flè, ni zannimo. Tòtò te kontan anpil lè li te retounen lakay. Lè manman li te mande li sa ki te pase nan vwayaj lavil la, Tòtò te di : « Lakay se lakay ! »

1 : miltip : Ki kote Tòtò te vizite ?
*A) Lavil
 B) Manman li
 C) Ti bouk la
 D) Zannimo yo

2 : miltip : Ki sa Tòtò te di lè li te retounen lakay li apre li te soti lavil ?
 A) Te gen anpil pye bwa ak flè.
 B) Te gen anpil moun nan machin.
*C) Lakay se lakay !
 D) Te gen anpil zannimo.

3 : youn : Ki kote Tòtò ap viv ?
 A) lavil
 B) avèk manman li
 C) avèk papa li
*D) nan yon ti bouk.

4 : miltip : Ki sa Tòtò te wè lè li te rive lavil ?
 A) anpil zannimo
 B) manman li
 C) anpil pye bwa ak flè
*D) anpil moun ak machin


***************************************************
Story:            mc160.dev.3
Author:           1077562726
Work Time(s):     4133

Agat te kouri ale nan kafou a avèk gran frè li, Toni. Li te gen kòb nan pòch li pou li te achte nan men machann fresko a epi Agat te kontan anpil. Machann fresko a te kanpe bò lari a epi l t ap tann ti moun yo pou yon bon tan kon sa. Machann fresko a te panse ke pa gen okenn ti moun ki t ap vini ankò pou vin pran fresko epi li te fèk kòmanse kite bò lari a nan moman de ti moun yo te rive nan kafou a. Yo te rele. Yo te rele byen fò, « Kanpe la ! Kanpe la ! » epi yo t ap sote ponpe sou twotwa a pou yo te ka eseye fè li wè yo. Machann fresko a te wè yo, li te voye men ba yo epi li souri, li retounen bò lari a epi li te louvri bak fresko li an pou yo te ka wè tout sa li te gen pou vann. Yo te kontan anppil. Yo te wè nouvo fridòdòy. Toni te vle eseye yon nouvo bagay. Li te pran yon fresko avèk siwo ki te gen chokola ak nwa ladan l. Li te manke pran yon fresko nan kone papye. Agat te gade tout bagay ki te nan bak fresko a. Li te wè pistach, fresko nan kèps, fresko nan kone papye, ak tout lòt bagay yo. Tout bagay te parèt bon anpil. Men, apre li te fin gade tout bagay nèt, li te vle pran yon fresko kokoye. Li te pran fresko kokoye a. Li pran yon kout dan ladan l epi li souri. Li te gen bon gou anpil. Li te santi l kontan anpil. Frè li a, Toni, te kontan tou. Li menm tou li te pran yon kout dan nan fresko siwo chokola li a epi l te rete dan griyen. Yo te mache ale lakay yo avèk fresko an yo epi yo te rakonte manman yo kouman yo te prèske pa jwenn fresko ditou. Manman yo te kontan dèske machann fresko a te kanpe pou yo. Li te di ke yo te gen anpil chans paske yo te rive bò lari a anvan machann fresko a te ale.

1: miltip : Ki sa machann fresko a te fè lè Agat ak Toni te rive nan kafou a ?
*A) Li te kòmanse ale kite bò lari a.
 B) Li t ap pase yon mizik nan bak fresko a.
 C) Li te rete kanpe bò lari a.
 D) Li te manke pran yon fresko nan kone papye.

2: miltip : Ki sa ti moun yo te fè lè yo te wè machann fresko a te deplase kite bò lari a ?
 A) Yo te kouri nan lari a al dèyè machann fresko a.
*B) Yo te rele, « Kanpe la ! Kanpe la ! »
 C) Yo te kanpe nan kafou a epi yo t ap kriye.
 D) Yo te manje fresko.

3: miltip : Ki sa Toni te pran nan bak fresko a ?
 A) Toni te pran yon fresko nan kone papye. Agat te pran yon fresko siwo chokola.
 B) Toni te pran yon fresko nan kone papye. Agat te pran yon fresko siwo chokola ak nwa ladan l.
*C) Toni te pran yon fresko siwo ki te gen chokola ak nwa ladan l.
 D) Agat ak Toni te pran fresko nan kone.

4: miltip : Ki sa Agat ak Toni te fè apre yo te jwenn fresko pa yo a ?
 A) Yo te mache ale kay yon zanmi epi yo te di manman li tout sa ki te pase.
*B) Yo te pran yon kout dan ladan l.
 C) Yo te pouse bak fresko a.
 D) Yo te mache ale lakay a yo epi yo te antre nan lakou dèyè do kay la pou yo te jwe.


***************************************************
Story:            mc160.dev.4
Author:           2626224031
Work Time(s):     2199

Paran m yo, ak frè m, Kesi, te di ke se epòk nan lane a pou nou pran yon vakans an fanmi. Nou konn ale nan gwo plas piblik yo kote ki gen bèl otèl ak gwo pisin. Ane sila a, paran m te vle fè yon bagay diferan. Yo te vle mennen nou nan Chato Enperyal.

Apre anpil planifikasyon, nou te pran wout la pou nou te ale nan vwayaj nou an. Frè m Kesi avè m te pran plezi nan pakou byen long sa a nou te fè nan machin lan.
  
Lè nou te rive la, chato a te sanble pi gwo pase jan nou te imajinen l. Te gen tèlman anpil bagay pou wè ak anpil bagay pou fè. Te gen yon pisin, yon sal sinema ak yon elevatè pou pran w nan yon etaj ale nan lòt. Sa se yon plas majik ! Mwen te tèlman kontan paske nou te gen tout plas la pou fanmi nou sèlman !
  
Nou te pase tout vakans nou ap jwe ozalantou gwo chato a epi nou te jwenn kèk plas misterye tou piti la a tou. Te menm genyen yon ti chanm tou piti dèyè do youn nan pandri yo. Frè m, Kesi, epi mwen menm tou, nou te jwe lago kache pou anpil tan, nou te gade fim epi naje nan pisin jouk solèy kouche.

Sa te tris lè vakans nou an te bout men, nou te kenbe anpil souvni ki amizan. Nou p ap janm bliye sejou nou nan chato Enperyal !

1 : youn : Ki non frè m lan ?
 A) Keli
*B) Kesi
 C) Kaven
 D) Kobi

2 : youn : Ki kote nou te ale ?
 A) Chato Gran Rivyè
*B) Chato Enperyal
 C) Chato Kapitòl
 D) Chato Endepandans

3: miltip : Ki sa chato a te gen ladan l ?
 A) Yon sal dans
*B) Yon sal sinema
 C) Yon djim
 D) Yon benywa a chofaj

4 : miltip : Ki sa nou te fè nan chato a ?
 A) Jwe boul
 B) Ale lapèch
*C) Naje nan pisin lan
 D) Kouri nan raje a


***************************************************
Story:            mc160.dev.5
Author:           3983187336
Work Time(s):     1622

Te gen yon lè, te gen yon ti fi ki rele Ana. Ana se te yon ti fi ki te entèlijan. Tout moun nan lekòl Ana a te konnen l epi yo te renmen l anpil. Li te gen yon gwo rèv pou li vin yon chanpyon nan chanpyona eple mo. Ana te etidye anpil pou li te ka rive nan pi wo nivo ke li te kapab nan eple mo. Pi bon zanmi Ana a te konn ede l etidye chak jou apre lekòl. Anvan jou chanpyona eple mo a te rive, Ana ak bon zanmi li an te gen sètitid ke li ta pral genyen. Te gen dis elèv nan chanpyona eple mo a. Sa te fè Ana yon ti jan enkyete, men, lè li te wè papa li ki t ap chofe pou li, li te tou konnen ke li te kapab rive fè l. Chanpyona eple mo a te gen senk pase ladan li epi, Ana te rive franchi tout etap yo. Li te rive nan final la. Nan moman pase final la, Jan, ti gason Ana te nan final avèk li a, yo te ba li yon mo ki te di anpil epi li te mal eple l. Tout sa Ana te gen pou li fè se te jis eple dènye mo sila a epi li t ap vin chanpyon. Ana te apwoche nan mikwo a, li te panse anpil epi li te eple mo a. Li t ap tann epi finalman pwofesè li a di « Sa kòrèk. » Ana te genyen chanpyona eple a. Ana te kontan anpil. Li te genyen yon koup. Ana te genyen yon riban jòn tou. Tout lekòl la te kontan pou Ana tou, epi tout moun te bat bravo pou li. Tout lekòl la te ale deyò a. Yo te fè yon piknik pou selebre akonplisman Ana a.

1 : miltip : Ki sa ki te fè Ana enkyete anpil ?
*A) Lòt dis elèv yo
 B) Bon zanmi li
 C) Limyè ki t ap briye yo
 D) Gwo podyòm lan

2 : miltip : Ki bò lekòl la te fè piknik lan ?
 A) Nan djim lan
 B) Lakay Ana
*C) Deyò a
 D) Nan klas Ana a

3 : youn : Ki sa gwo rèv Ana a te ye ?
 A) Pou li te vin yon dansèz balè
 B) Pou li te vin yon gwo chantèz
 C) Pou li te vin prezidan klas la
*D) Pou li te vin yon chanpyon nan eple mo

4 : youn : Kilès ki te ede Ana etidye chak jou ?
 A) Papa li
*B) Pi bon zanmi li
 C) Manman li
 D) Sè li


***************************************************
Story:            mc160.dev.6
Author:           1006609625
Work Time(s):     2342

Woje se te yon krikèt. Li te renmen sote anpil. Li te sote toupatou pou kont li. Yon jou, lè li t ap sote kon sa, li te kwaze ak yon krapo ki te chita sou yon bout bwa. Krapo a di li ke non li se Jilbè. Jilbè di Woje  ke sa fè yon bon bout tan depi li pa kwaze ak pèsonn. Woje di li, kòm krikèt ak krapo renmen sote, yo kapab vin bon zanmi. Jou ann apre a, yo t ap sote nan yon chan epi se kon sa yo te wè yon bagay ki te etranj anpil. Nan yon etan yo te wè yon zanrenyen ki t ap flote sou yon fèy lili. Zanrenyen an te tris anpil paske li pa t gen ankenn zanmi. Woje ak Jilbè te mande li pou ki sa li pa t gen zanmi an. Zanrenyen an te di yo ke tout moun konn rele anmwey epi kouri lè yo wè li. Woje ak Jilbè te di li ke li pa t sanble efreyan pou yo epi tou li kapab akonpanye yo si li vle. Kon sa Sam, zanrenyen an, te di wi, epi yo tou lè twa te tanmen yon zanmitay pou lavi ki chaje avèk avanti.

1: miltip : Ki sa Woje te renmen fè ?
 A) Bourade.
*B) Sote.
 C) Naje.
 D) Flote.

2: youn : Sou ki sa zanrenyen an te chita nan etan an ?
 A) branch
*B) fèy lili
 C) bout tè
 D) bout bwa

3: miltip : Ki karaktè ki pa nan istwa a ?
 A) zanrenyen
*B) koksinèl
 C) krikèt
 D) krapo

4: youn : Se te ki non zanrenyen an ?
 A) Woje
 B) Sara
 C) Jilbè
*D) Sam


***************************************************
Story:            mc160.dev.7
Author:           259176131
Work Time(s):     882

Yon bèl boul wouj woule al jwenn yon boul ble epi li di alo. Boul ble a te pè epi li t al kriye bay boul vèt la. Boul vèt la tonbe ri sou boul ble a. Epi boul vèt la di boul jòn abriko a ke boul ble a stipid. Anpil moun te santi sa pa t yon bon bagay epi yo te pini boul vèt la kote yo degonfle li.

Depi jou sa a tout moun te wè boul vèt degonfle a epi yo te konnen ke yo pa t ka ni fè ni di move koze. Se kon sa pwoblèm lan te kòmanse. Boul mov la te konn itilize krentif ke tout lòt boul yo te deja genyen pou li te ka vin tounen lidè ke yo tout te pè a. Boul mov la te move sou tout lòt boul yo. Jouk lè vin rive yon jou ke boul wouj la te pale epi li te lakoz tout boul lòt koulè yo vin reyini ansanm epi yo te retire lè ki nan boul mov la epi yo te mete li nan boul vèt la. Malerezman, boul vèt la te pase twòp tan san lè epi li te mouri.

1: miltip : Ki koulè boul ki te parèt an twazyèm nan istwa a ?
*A) vèt
 B) ble
 C) wouj
 D) mov

2: youn : Ki koulè boul ki te vin lidè a ?
 A) vèt
 B) ble
 C) wouj
*D) mov

3: miltip : Ki koulè boul ki te fè boul ble a pè ?
 A) mov
*B) wouj
 C) jòn abriko
 D) vèt

4: youn : Nan fen istwa a, ki jan boul vèt la te ye.
 A) bèl
*B) mouri
 C) krentif
 D) pale anpil


***************************************************
Story:            mc160.dev.8
Author:           863905974
Work Time(s):     329

Sara te vle jwe nan yon ekip bezbòl. Li pa t janm eseye tire baton pou li te frape yon boul bezbòl nan lavi li. Papa li te ba li yon baton bezbòl epi ansanm yo te ale nan plas piblik la pou yo te pratike. Sara t ap mande tèt li si li te kapab rive frape yon boul. Li pa t fin rasire si l ta ka vin bon nan jwèt la. Li te vrèman vle jwe nan yon ekip epi mete yon inifòm o konplè. Li pa t ka tann pou li te ale nan plas piblik pou li te ale eseye baton bezbòl li a. Sara ak papa li te rive nan plas piblik la, Sara rale baton bezbòl la epi li te kanpe kèlke pa de papa li. Sara t ap tann pandan papa li t ap lanse boul la sou li. Kè li t ap bat fò. Li te rate premye lansman yo. Li te anvi kite sa men, li te kontinye eseye. Yon ti tan apre, li te kòmanse frape boul la byen lwen. Li te kontan anpil epi li pa t ka tann pou li te siyen avèk yon ekip tout bon. Papa li te fyè anpil paske li pa t abandone.

1: miltip : Pou ki sa Sara t ap pratike ?
 A) Li te vle fè djòlè
 B) Li pa t vle fè devwa li
*C) Li te vle jwe nan yon ekip
 D) Li te santi li raz

2: youn : Ki moun ki te lanse boul la al jwenn ?
 A) Manman li
 B) Sè li
*C) Papa li
 D) Frè li

3: miltip : Pou ki sa papa Sara te fyè de li ?
 A) Li pa t sal kò li
 B) Li pa t kase baton an
*C) Li pa t abandone
 D) Li te pi bon pase papa li

4: youn : Ki kote Sara te ale pou li te pratike frape boul la ?
 A) Yon estad
 B) Lakou lakay li
*C) Plas piblik la
 D) Chanm li


***************************************************
Story:            mc160.dev.9
Author:           2311321761
Work Time(s):     634

Pyè se te yon ti chen ki te tris anpil. Li te nan magazen zannimo domestik la pou yon bon bout tan. Pou byen di w, li te la pou twa mwa ! Pyè te wè anpil lòt ti chen jwenn yon mèt ; li te kòmanse mande tèt li pou ki sa li pa t ka jwenn youn. Li te panse petèt se paske plim sou kò li yo pa te bèl ase oswa petèt fason li jape a pa te fò ase. Li te eseye epi eseye ankò pou li te fè tout moun ki te vini nan magazen an plezi, men yo tout te chwazi yon ti chen ki pi piti. Kon sa, yon jou, tout sa te vin chanje. Sami te vini nan magazen an paske l t ap chache yon ti chen koulè lò. Li te vle yon ti chen ke li ta kapab kajole. Se kon sa jou sa a Pyè te tris anpil epi li te fatige. Sami te vini epi li kenbe l. Pyè te vle montre japman li, men li te twò fatige. Li te tou tonbe dòmi menm moman a. Sami te renmen li menm kote a epi li te renmen kenbe l nan bra li. Sami mennen Pyè lakay li jou sa, epi yo te vin kreye anpil bèl memwa ansanm.

1: miltip : Ki sa Pyè te vle fè lè Sami te parèt lan ?
 A) Li te vle montre plim sou po l
 B) Li te vle parèt bèl
 C) Li te vle kajole li
*D) Li te vle montre japman li

2: youn : Ki kote Pyè te ye ?
 A) Tris epi fatige
*B) Nan magazen zannimo domestik la
 C) Lakay
 D) Nan plas piblik lan kote li t ap pratike japman li

3: miltip : Ki sa Pyè te fè aktyèlman lè Sami te vin sou li a ?
 A) Pyè te montre plim sou kò li
 B) Pyè te montre japman li
*C) Pyè te tonbe dòmi
 D) Pyè t ap mande tèt li si li te yon bon ti chen ase

4: miltip : Ki tip ti chen ke Sami te vle ?
 A) Yon ti chen koulè lò ki te piti
 B) Yon ti chen koulè lò ki te gen plim byen klere sou kò li
 C) Yon ti chen ki te gen yon gwo japman ke l te kapab kaline avèk li
*D) Yon ti chen koulè lò ke li te kapab kajole


***************************************************
Story:            mc160.dev.10
Author:           3842083771
Work Time(s):     4095

Louna, yon malfini, te vle mete ba. Se te nan mitan sezon ivè a, yon epòk lè li chita sou branch pye bwa yo, sa fè pat li vin frèt. Louna te espere ke zanmi li yo te ka ede li jwenn kèk bon ba. Se kon sa li te vole ale sou ansyen pye erab la kote Olivye, yon chwèt, t ap viv.

Li di : « Olivye, èske m ka prete yon pè nan ba ou yo ? »

Olivye, chwèt la, te sezi tande sa. « Louna, mwen pa gen bezwen ba paske pat mwen ak zòtèy mwen gen plim byen pwès ladan yo. Ale vizite youn nan zannimo ki mache sou kat pat yo. Petèt yo ka gen ba an rezèv ke w ka mande prete. »

Louna vole toupatou nan chan a epi li poze tou prè wiso ki jele a. Mariwoz, raton an, t ap anseye sis ti bebe li yo kouman pou yo lave pat yo. Dlo a te frèt anpil, men, ti bebe yo t ap byen amize yo.

Louna te kòmanse sipliye : « Mariwoz, pat mwen ak zòtèy mwen frèt anpil, èske m ka prete yon pè nan ba ou yo ? »

Mariwoz t ap ri byen fò : « Ala w komik Louna, mwen pa gen ba. Gade jarèt mwen ak pat mwen. Yo kouvri avèk plim ki epè epi ki cho. Mwen regrèt sa, mwen pa ka ede w. Ale vizite moun yo. Kèk fwa mwen debouche poubèl fatra a yo nan lannuit lè m ap chache manje. Yon fwa, mwen te wè yon pè ba. »

Louna te pè moun yo anpil. Grann li ak manman li te pale li de yo. Yo te di li ke gen kèk moun ki konn chache fè malfini yo mal. Pat li yo te tèlman frèt ke li te difisil anpil pou li te kenbe branch pye bwa yo. Li te vin brav. Li vole ale nan kay fèmye ki te sou tèt gwo mòn lan. Lè li ateri sou do kay la, li pa t ka kwè sa li te wè a. Li te wè anpil ba ! Nan fen sezon otòn lan, Sizèt, yon ti moun, te koke rad lave li yo deyò pou yo te ka seche epi li te bliye mete yon pè ba ki tou zuit anndan. ba yo te pandye sou liy lan avèk de pensèt an bwa. Louna te itize bèk byen djanm li an pou li te kase pensèt yo. Li te mete ba yo nan pat li epi li te vole ale lakay li ki nan gwo pye bwa a. Lè li te ateri, pat li yo te cho epi yo te sèch. Louna te kontan anpil.

1: youn : Pou ki sa Olivye, chwèt la, pa t gen ba ?
 A) Li te bay yon lòt zanmi l ba li yo.
 B) Tout ba li yo te nan lesiv.
*C) Li te gen plim ki byen pwès nan pat li ak nan zòtèy li.
 D) Li te gen bòt pou ski nan pat li olye de ba.

2: miltip : Pou ki sa Louna te pè moun yo ?
*A) Grann li ak manman li te rakonte li kèk istwa kote kèk move moun konn fè malfini yo mal.
 B) moun yo te gwo anpil epi yo gen vizaj ki pou fè w pè.
 C) moun yo konn mete fatra nan nich malfini yo.
 D) moun yo konn vòlè tout manje malfini yo.

3: miltip : Ki zannimo Louna pa t vizite ?
 A) Olivye, chwèt la
 B) Mariwoz, raton an
*C) Opal, lout la
 D) Sizèt, ti moun lan

4: miltip : Kouman ti bebe raton an te ka fè jwe nan wiso jele a san li pa t domaje pat li yo ?
 A) Paske manman yo te rasire ke yo te gen gan byen cho ki pou kenbe pat yo sèch.
 B) Paske manman yo te anseye kouman pou yo te jwe nan dlo a pou yo pa t vin frèt.
 C) Paske janb yo ak pat yo te djanm ase pou yo pa t chavire poubèl fatra yo.
*D) Paske janb yo ak pat yo te kouvri avèk plim ki epè anpil ki te kenbe yo cho.


***************************************************
Story:            mc160.dev.11
Author:           534571148
Work Time(s):     3659

Te gen yon lè, te yon yon jèn ti gason ak yon jèn ti fi ki te planifye yon jounen nan plaj. Yo te pake kèk sèvyèt, yon parapli, kèk chèz plaj epi yon iglou pou lamanjay. Yo te kondui nan pakin plaj la ki te gen anpil machin ladan l; se kon sa yo te pase prèske 1 è d tan kote yo t ap eseye jwenn yon plas pou yo te pake machin lan. Yon fwa yo fin jwenn yon plas, yo te pake machin lan epi yo te kòmanse mache ale nan bò plaj la. Yo te jwenn yon bèl plas ki te bay sou dlo a epi yo te ranje zafè ke yo te pote yo la. Apre yo te fin chita, yo te kòmanse jwi yon bon manje midi sou plaj la. Yo te gade bato yo ki t ap pase epi moun yo ki t ap jwe nan dlo a. Se te yon jounen ki te bèl anpil epi se te youn ke yo p ap janm bliye. Lè yo te retounen lakay, yo vin reyalize byen vit ke yo tou lè de a te gen po yo chode nan solèy. Se kon sa yo tou lè de te di ke pwochen fwa y ava pote krèm solèy.

1: miltip : Èske se te yon bon jou pou de (2) moun sa yo. epi ki sa yo te reyalize lè yo te retounen lakay ?
*A) Se te yon bon jou, epi yo te reyalize ke yo te gen po yo ki te chode nan solèy.
 B) Se pa t yon bon jou, epi yo te reyalize ke yo te gen po yo ki te chode nan solèy.
 C) Se te yon bon jou, epi yo te reyalize ke yo t ap rive lakay yo an reta.
 D) Se pa t yo bon jou, epi yo te reyalize ke yo te pran yon kontravansyon pou jan yo te pake.

2: miltip : Ki kote de (2) moun yo t ap ale epi ki jan yo te rive la ?
 A) Nan plaj epi se te sou bekàn
 B) Sou plas piblik epi se te sou bekàn
 C) Nan makèt epi se te nan machin
*D) Nan plaj epi se te nan machin

3: youn : Apre bato yo, ki sa de (2) moun yo te gade ?
 A) dofen
 B) lòt moun ki t ap fè chato ak sab
*C) lòt moun ki t ap jwe nan dlo a
 D) ti moun ki t ap jwe nan sab la

4: youn : Konbyen tan li te pran de (2) moun yo pou yo te jwenn yon plas pakin ?
 A) prèske yon demi è d tan
 B) yon ti tan byen kout
*C) prèske 1 è d tan
 D) plis pase 1 è d tan


***************************************************
Story:            mc160.dev.12
Author:           212417544
Work Time(s):     998

Twa ti moun piti t ap viv nan yon kay men gwosè ki te gen yon chat men gwosè ansanm ak plizyè plas pou yon chat men gwosè kache. chat men gwosè yo a te rele Kòbòy. Epi Kòbòy pa t yon chat ki te janti menm. Kòbòy te renmen mòde, machonnen, epi grate anpil bagay. Lè Kòbòy gen kè kontan, ki pa t yon bagay ki rive anpil, Kòbòy te renmen mòde dra lèn oswa ti jwèt ki mou epi li te konn pote yo nan bouch li. Lè Kòbòy grangou, li te renmen mòde tomat wouj vif epi li souse tout ti ji ak grenn semans ki ladan yo. Epi lè Kòbòy santi li fache, li renmen al kache. Kòbòy te konn kache, kwoupi kò li byen won tankou yon boul anba dra lèn oswa dèyè yon kwen epi pou li tann pou youn nan ti moun piti yo ap pase. Lè yo rive pase la, Kòbòy te konn vole sou pye yo epi li eseye mòde epi grafonyen yo. Li pa t konnen ke sa li t ap fè a pa t bon menm. Kòbòy te sèlman yon chat. Yon chat men gwosè ki pa t konn sa ki bon.

1: youn : Ki non chat la ?
 A) Toni
*B) Kòbòy
 C) Chat
 D) Chodyè

2: youn : Ki sa Kòbòy te renmen manje lè li te grangou ?
 A) Kòbòy te renmen manje manje chat.
 B) Kòbòy te renmen manje jwèt.
 C) Kòbòy te renmen manje dra lèn.
*D) Kòbòy te renmen manje tomat.

3: miltip : Lè Kòbòy te fache li te konn...
 A) kouri al kache.
 B) machonnen jwèt ti moun yo.
 C) mòde dra lèn.
*D) kache epi vole sou moun.

4: miltip : Kòbòy se te yon...
 A) ti chat tou piti.
 B) yon chat ki gen gwosè nòmal.
*C) yon chat men gwosè.
 D) yon chen men gwosè.


***************************************************
Story:            mc160.dev.13
Author:           1460358657
Work Time(s):     867

Premye jou lekòl la, Madam Lalo te mande tout elèv yo pou yo te ekri yon istwa pou yo te ka di li ki sa yo te fè pandan sezon ete a. Li te di elèv yo ke yo ta pral fè lekti istwa a devan klas la. Sa ta pral ede chak moun pou yo te konnen youn lòt plis.

Lè tout elèv yo te fini ekri istwa a yo, Àn te leve men li pou li te ka al fè lekti pa li a an premye. Madam Lalo te souri bay Àn pou jan li te wè Àn te kontan pou li t ap pataje istwa pa li a devan klas la. Li te di tout elèv yo pou yo te chita epi koute sa Àn te gen pou di.

Àn te kòmanse fè lekti istwa li a. Tout lòt elèv yo te kòmanse prete atansyon menm kote a, paske istwa li a t ap pale de vakans li nan yon plas piblik ki gen anpil jwèt atraksyon. Àn te di yo ke li te monte yon gwo jwèt atraksyon ki rele « Sipèmann » ki te sa li te pi renmen an. Apre Àn te fini fè lekti istwa li a, tout elèv yo te bat bravo epi yo te swete ke yo te ka tande plis. Àn te di yo pou yo te di manman ak papa yo pou mennen yo vizite jwèt atraksyon yo nan ete pwochen an.

1: miltip : Pou ki sa elèv yo te gen pou yo fè lekti istwa a yo pou klas la ?
 A) pou yo te ka konnen ki moun ki te pase yon pi bon ete
 B) pou yo te ka konnen madam Lalo pi byen
*C) pou te ede yo konnen youn lòt plis
 D) pou yo te ka konnen ki moun ki te gen pi bon manman ak papa

2: youn : De ki sa elèv yo te gen pou yo ekri ?
 A) premye jou lekòl la
 B) Madam Lalo
 C) vakans ete Àn lan
*D) ki sa yo te fè pandan ete a

3: miltip : Pou ki sa madam Lalo te souri bay Àn ?
 A) paske Àn te bay yon blag nan klas la
*B) paske li te leve men li pou li te ka fè lekti istwa li a an premye
 C) paske Àn t ap ri
 D) paske Àn te monte yon gwo jwèt atraksyon

4: youn : Ki jan gwo jwèt atraksyon Àn te pale klas la de li a te rele ?
 A) Batmann
*B) Sipèmann
 C) pa t genyen youn
 D) Mèt Minui


***************************************************
Story:            mc160.dev.14
Author:           534571148
Work Time(s):     10766

Sa se istwa sou yon lous ak yon lou. Lous la te rankontre lou an yon jou nan raje a. Lous la te di lou an, èske w ta renmen ale nan rivyè a avè m ? Lou an te di wi, li ta renmen ale nan rivyè a. Lè lous la ak lou an te rive nan rivyè a, yo te aprann ke kastò a te bati yon pon ki te mennen nan lòt bò rivyè a. Lous la ak lou an te travèse pon ke kastò a te bati a epi yo te remake ke yo te nan yon pati nan raje a ke yo pa t ko janm wè anvan sa. Kòm yo te yon ti jan enkyete pou yo pa t pèdi nan pati sa a nan raje a ke yo pa t ko janm wè anvan sa a, lous la ak lou an te retounen. Yo te retounen sou pon an epi yo te kontan ke yo te retounen nan nan pati nan raje a ke yo te konnen byen an. Kastò a te remèsye lous la ak lou an paske yo te eseye nouvo pon li an epi, apre sa, li te kòmanse bati yon lòt pon tou pre premye pon an. Li te yon kastò ki te vrèman okipe.

1: youn : Ki zannimo ki te bati pon an ?
*A) kastò a
 B) lous la
 C) chen an
 D) lou an

2: miltip : ki sa lous la ak lou an te travèse, epi pou ki sa yo te retounen ?
 A) yon pon, paske yo te vin grangou.
 B) yon lak, paske yo pa t vle pou yo te pèdi.
 C) yon chan, paske yo pa t vle pou te pèdi.
*D) yon pon, paske yo pa t vle pou yo te pèdi.

3: miltip : Ki sa kastò a te bati epi pou ki sa li te remèsye lous la ak lou an ?
 A) yon pon, epi se paske yo yo te ede l bati pon an.
 B) yon kay, epi se paske yo te eseye pon an.
*C) yon pon, epi se paske yo te eseye pon an.
 D) yon pon, epi se paske yo te pote manje pou li.

4: youn : Sa a se yon istwa sou ki de (2) zannimo ki t ap pwonmennen nan raje a ?
 A) yon lous ak yon kastò
 B) yon chen ak yon lou
 C) yon lous ak yon chen
*D) yon lous ak yon lou


***************************************************
Story:            mc160.dev.15
Author:           3960091198
Work Time(s):     725

Fanmi Djeni t ap viv nan yon kay nan Leyogàn. Yon jou, Djeni te ale lakay apre li te soti lekòl epi manman li te di ke yo ta pral demenaje pou yo te ale Okap. Djeni te tris pou li te kite zanmi li yo. Djeni te tris pou li te kite lekòl li a. Djeni te ede manman li pake bwat yo epi pwòpte kay la pou yo te ka pare pou yo te deplase. Nan yon ti tan, jou an te rive kote papa Djeni te vini avèk yon gwo kamyon nan pakin lan epi yo te bwote tout zafè fanmi an mete anndan li. Djeni ak manman li te monte machin yo an epi papa li te kondui kamyon an pou yo te ale Okap. Djeni te renmen dèske li te gen pou li manje anpil fridòdòy sou wout la. Lè fanmi an te rive nan nouvo kay yo a nan Okap, Djeni te ede paran li yo retire tout bwat yo epi mete yo nan kay la. Li te renmen nouvo chanm a kouche li a ! Lè Djeni t ap retire tout bagay nan bwat ki te gen jwèt li yo, te gen yon son ki frape nan pòt la. Se te yon ti fi ki te vle pou Djeni te al jwe avèk li ! Djeni ta pral kòmanse renmen Okap !

1: youn : Ki moun ki te kondui kamyon an ?
 A) Djeni
 B) frè Djeni
 C) manman Djeni
*D) papa Djeni

2: youn : Ki kote Djeni t ap viv anvan yo te demenaje ?
 A) Pòtoprens
 B) Okap
 C) Kenskòf
*D) Leyogàn

3: miltip : Ki sa ki te fè Djeni te vin kontan pou li te vin Okap?
 A) mizik la
 B) bèl bagay li wè yo
 C) paske li te avèk manman li
*D) yon ti fi ki te vin jwe avèk li

4: miltip : Pou ki sa Djeni te tris pou li te demenaje ?
 A) Li te gen pou li te kite bagay li yo
 B) Li pa t vle kite ekip foutbòl li a
*C) Li te gen pou li kite zanmi li ak lekòl li a
 D) Li pa t vle kite fanmi li


***************************************************
Story:            mc160.dev.16
Author:           4251880037
Work Time(s):     2649

Michèl ak Djimi se bon zanmi. Lekòl yo a ap òganize yon jwèt devinèt pou yo devinen konbyen grenn sirèt ki gen nan yon bwat. Si yo jwenn montan etzak la, y ava genyen 1000 goud. Si yo rive tou pre, y ava genyen yon prim konsolasyon ki vo 200 goud. Bwat la sanble ke li manke kèk grenn sirèt. Jan sa pase, gen moun ki ap manje yo chak fwa yo plase dizon devinèt a yo. 100 moun te devinen epi yo te pran yon sirèt. Bwat la mezire 10 pous pa 10 pous. Chak grenn sirèt se 1 pous. Michèl te devinen 500, Djimi te devinen 800. Yo tou de (2) a di ke yo t ap separe lajan konkou an si yo ta genyen.

1: miltip : Ki moun ki rive pi pwòch ?
 A) Tou lè de
*B) Djimi
 C) Michèl
 D) Pa gen youn

2: youn : Ki pwobablite pou youn ladan yo ta genyen ?
 A) 5/100
 B) 10/100
*C) 1/100
 D) 100/100

3: miltip : Ki pwobablite pou youn ladan yo pa ta genyen ?
 A) 89/99
 B) 99/99
 C) 99/100
*D) 98/100

4: miltip : Ki sa montan etzak la ye ?
 A) 1000
 B) 800
*C) 900
 D) 700


***************************************************
Story:            mc160.dev.17
Author:           1883940740
Work Time(s):     1321

Ana ak zanmi li, Mari, yo tou lè de (2) a te santi yo blèm. Yo te chita nan kay la epi yo t ap eseye panse de ki sa pou yo fè. Yo te jwe avèk chat kay la. Yo te desinen nan kaye Ana a. Yo t al kache nan pandri manman Ana pou yo te eseye soulye li yo, men, manman Ana te bare yo. Li te di yo, « nou menm ti fi sa yo, nou bezwen yon bagay pou n fè. An nou ale mache nan plas piblik la ! » Ana ak Mari te gade youn lòt, epi yo t ap sote ponpe nan lakontantman. Ana di : « Plas piblik la se sa nèt ! » Mari rele : « An n ale ! » Se kon sa manman Ana te pake kèk pòm ak bonbon, epi yo te deplase pou yo te ale mache nan plas piblik la. Yo te mache sou twotwa a, yo t ap gade tout bagay ki te enteresan yo sou chimen an. Mari te gen je li tonbe sou yon mabouya. Ana te wè yon zwazo jòn. Manman Ana te pwente sou flè jòn yo ki t ap grandi devan kay mesye Simon an. Lè yo te rive nan plas piblik la, manman Ana te ranje nat piknik la ak lamanjay yo. Ana ak Mari te kouri ale eseye kenbe papiyon pou yon ti moman, epi apre sa yo te chita pou yo te manje. Lè yo te fini, manman Ana te mete manje ki te rete yo nan yon bwat poubèl. Pandan yo t ap pale lè yo t ap retounen lakay, Ana te panse ke jou blèm lan te vin tounen an byen.

1: youn : Ki sa Ana ak Mari t ap eseye kenbe nan plas piblik la ?
*A) papiyon
 B) tòti
 C) zwazo
 D) kana

2: youn : Ki sa manman Ana te fè avèk manje ki te rete yo ?
 A) jete yo atè a
 B) pa t gen okenn fatra
*C) mete yo nan bwat poubèl la
 D) pran yo ale lakay avèk yo

3: miltip : Ki sa Ana ak Mari te wè sou wout pou yo te ale nan plas piblik la ?
 A) Yon papiyon avèk yon zwazo
*B) Yon mabouya, yon zwazo jòn, ak flè jòn
 C) Yon cheval
 D) Yon mabouya woz, yon zwazo, ak flè jòn

4: miltip : Ki sa Ana ak Mari te fè lè yo te santi yo blèm ?
 A) chante kèk chansonèt epi desinen
 B) jwe jwèt
*C) jwe avèk chat kay la epi desinen
 D) sote kòd


***************************************************
Story:            mc160.dev.18
Author:           2195212743
Work Time(s):     5807

Douglas renmen jwe foutbòl. Li jwe pou ekip Kavali a. Li bon anpil. Li te kontan anpil pou gwo match avèk Vyolèt la. Jou swa anvan match la, li te ale nan kabann byen ta. Li t ap gade twa feyton nan televizyon jou swa sa a. Premye a se te Mimi ti chat la. Dezyèm lan se te Ranni, Bourik ki konn Pale a. Twazyèm lan se te An n Ri avèk Lòmon, Kochondenn lan. Manman li te di pou li te ale nan kabann, men Douglas pa t koute. Dòmi te pran li sou kanape a. Li te reve pandan tout nuit la. An premye se te sou mouton k ap sote tèt lantouray. An dezyèm se te sou jwèt ale chache balon avèk Yonyon. An twazyèm se te sou Ranni, ti Bourik ki konn pale a ki t ap choute yon balon foutbòl sou tèt lalin lan. An katriyèm se te sou jwè foutbòl li pi renmen an, Pele, ki t ap fè kout tèt nan gòl la.

Finalman, jou apre a, Douglas te leve ta paske li te fatige anpil. Manman li te rele li epi alam lan te deklennche, men li pa t tande anyen. Pou reveye Douglas, manman li te fè Yonyon, chen an, niche figi li. Douglas te reveye men li te gen pou li manje manje maten. Apre sa li kouri mete inifòm li. Li t ap baye.

Manman li te kondui li ale sou teren foutbòl la. Match la te kòmanse deja. Douglas te gen pou li rete sou ban nan premye ka tan match la. Ekip li a t ap pèdi en a zewo lè Leyona te make pou Vyolèt. Douglas te antre nan dezyèm ka tan an. Li te fatige epi li pa t ka kenbe avèk rès ekip li a. Antrenè a te etone pou li te wè ke Douglas te dousman kon sa. Dabitid li rapid anpil. Apre dezyèm ka tan an, Kavali t ap pèdi de a en apre Leyona te make ankò pou Vyolèt epi Tobi te make yon gòl pou Kavali. Pandan antrenè a t ap bay ekip la bwè remontan, dòmi te pran Douglas. Twazyèm ka tan an te kòmanse.

Douglas t ap wonfle lè antrenè a te di li pou li ale nan jwèt la. Lè li te wè Douglas t ap dòmi, li te voye Brini nan jwèt la. Brini te make yon gòl epi Kavali te egalize de a de. Yonyon, chen an, te kòmanse jape epi li t ap niche figi Douglas. Douglas leve epi li detire. Li te finalman byen repoze. Antrenè a te wè Douglas epi li voye li nan match la. Douglas sonje rèv li a. Nan dènye segonn lan, li fè yon kout tèt nan gòl la tankou Pele. Li te genyen match la. Ekip li a te kontan.

Depi lè sa a, Douglas ale nan kabann li a lè. Li toujou vle pou li repoze byen. Manman li te gen rezon. Li te bay manman li akolad.

1: miltip : Ki rèv ki te ede Douglas genyen match la ?
 A) Li te fè rèv Ranni, bourik la, ki t ap choute boul la pase sou tèt lalin.
*B) Li te fè rèv Pele ki te fè yon kout tèt nan gòl la.
 C) Li te fè rèv Yonyon ki t ap chache boul la.
 D) Li te fè rèv mouton ki t ap sote sou tèt lantouray yo.

2: youn : Kilès ki te reveye Douglas kote li te niche figi Douglas ?
 A) Mimi, chat la.
 B) Lòmon, kochondenn lan.
 C) Ranni, bourik la.
*D) Yonyon, chen an.

3: miltip : Konbyen pwen Kavali te make epi kilès ki te fè gòl yo ?
 A) Yo te make de pwen. Se Yonyon ak Brini ki te skore.
*B) Yo te make twa pwen. Se Tobi, Brini ak Douglas ki te skore.
 C) Yo te make senk pwen. Se Leyona, Brini, Yonyon, Douglas, ak Brini ki te skore.
 D) Yo te make yon pwen. Se Tobi ki te skore.

4: youn : Ki jwèt Douglas renmen jwe ?
 A) Douglas renmen jwe bezbòl
*B) Douglas renmen jwe foutbòl.
 C) Douglas renmen jwe baskètbòl.
 D) Douglas renmen jwe kat.


***************************************************
Story:            mc160.dev.19
Author:           259176131
Work Time(s):     1010

Mwen la pou m rakonte nou yon istwa de yon wobo ki te rele Kalo. Li te soti nan yon peyi byen lwen ki rele Faktori. Kalo te tris paske li te manke yon pyès ki rele kawotchou. Li te bezwen tou yon pyès ki pou kolekte reyon solèy. Men, kawotchou a te pi enpòtan. Yon fwa Kalo fin jwenn tout pyès sa yo, li te ka vwayaje ale nan nouvo kay li a nan nasyon Labo a epi nan vil Biwo a. Se yon bagay ki te difisil anpil pou w ta rive la epi pou w ta gen pyès ki manke. Jis nan moman li ta pral pèdi lespwa, Kalo te resevwa yon mesaj nan men mesye Z ki di pyès yo te pare pou yo voye yo pa lapòs. Sa te fè wobo a kontan anpil. Pyès yo te rive kèk jou apre epi Kalo te mete yo pandan 2 jou travay. Apre sa, Kalo te kòmanse vwayaje ki se dènye bout objektif li an pou li te rive nan nouvo travay li a. Apre sa, Kalo te pran 10 jou pou l te rive nan Labo.

1: youn : Nan ki nasyon Kalo te vle ale ?
 A) Kalo
 B) Biwo
 C) Faktori
*D) Labo

2: miltip : Apre kawotchou, ki lòt pyès Kalo te bezwen ?
 A) manke
 B) enpòtan
 C) kawotchou
*D) pyès pou kolekte reyon solèy

3: miltip : Ki kote Kalo te soti ?
 A) Labo
 B) Mesye Z
 C) Biwo
*D) Faktori

4: youn : Ki sa ki te sèl vil nan istwa a ?
*A) Biwo
 B) Mesye Z
 C) Labo
 D) Faktori


***************************************************
Story:            mc160.dev.20
Author:           1091830255
Work Time(s):     1853

Nan moman yon ete byen cho, Babi t ap mache ale lakay li apre li te fin kite plas piblik la. Pandan li t ap mache a, Babi te pase tou pre magazen jwèt prefere li a, epi li te wè yon nouvo gan bezbòl nan fenèt la. Gan bezbòl Babi a te grizon epi li te chire plizyè kote. Babi te brèman vle nouvo gan an paske li te vle al montre zanmi li yo gan li an demen. Pri nouvo gan an te kenz dola, men Babi te tcheke pòch li pou li ka wè kòb li, li te genyen sèlman sis dola ak senkant santim. Babi te kouri ale lakay li epi li te ale chache kòb toupatou nan kay la. Li the tcheke an ba kabann li epi li te jwenn senkant santim an ba kèk jwèt. Apre sa, li tcheke tout pòch ki nan pantalon li yo ak chòt li yo, epi li te jwenn yon lòt de dola. Apre sa, Babi ale gade ant kousen sou tout kanape ki lakay li, epi li te jwenn yon lòt twa dola. Apre li finalman gade toupatou lakay li, Babi te konnen ke li pa te ko gen ase kòb toujou pou li te achte nouvo gan an. Babi te ale deyò a epi li te wè papa li ki t ap fè travay nan lakou a. Li te di papa li ke li t ap fini tout travay nan lakou a pou li, si li te ka gen kòb ke li t ap bezwen pou nouvo gan an. Papa li te di wi, enben Babi  te pase rès tan apre midi a kote li t ap sekle zèb nan lakou a, epi li t ap mete fèy bwa nan sache. Papa Babi te fyè anpil paske pitit gason li t ap travay di pou kòb la. Lè Babi te fini tout bagay, Babi te konnen ke li te gen tan twò ta, epi magazen jwèt la te fèmen. Pandan Babi t ap mache anndan an, li te wè papa li ki t ap mache vin lakay li epi li te kenbe nouvo gan ke li te vle a nan men li. Babi te kontan anpil, epi li menm ak papa li te pase rès tan apre midi a yo t ap jwe jwèt atrap boul.

1: youn : Pou ki sa papa Babi te achte gan an pou li ?
 A) Papa li te vle pou li te pratike.
 B) Papa li pa t vle li itilize ansyen gan an.
*C) Papa li te fyè ke li t ap travay di.
 D) Papa li te konnen ke li te vrèman vle gan an pou li te ale montre zanmi li yo.

2: youn : Konbyen kòb ke Babi te jwenn an ba kabann li an ?
 A) Kenz dola
 B) De dola
*C) Senkant santim
 D) Twa dola

3: miltip : Pou ki sa Babi te vle yon nouvo gan ?
*A) Pou li te ka ale montre zanmi li yo.
 B) Li pa t gen okenn gan bezbòl.
 C) Li te pèdi ansyen gan bezbòl li a.
 D) Pou li te ka jwe jwèt atrap boul avèk papa li.

4: miltip : Konbyen kòb ke Babi te genyen an total apre li te fin gade toupatou lakay li ?
 A) Kenz dola
*B) Douz dola
 C) Sis dola
 D) Senkant dola


***************************************************
Story:            mc160.dev.21
Author:           1815495932
Work Time(s):     1548

Nan moman yon bèl jou solèy, Bòb ak Silyàn t ap mache pou yo te ale nan plaj. Lè yo te rive la, premye bagay yo te vle fè se te chache trezò. Pou yo te jwenn trezò, yo te achte de (2) pèl epi de (2) bokit. Yo tou lè de te kòmanse fouye twou nan sab la avèk pèl a yo. Apre yo pase yon 1 è d tan ap chache trezò, yo pa t jwenn anyen ditou. Sa te fè Bòb ak Silyàn tris anpil. Yo te abandone epi yo te ale jwe nan dlo a. Pandan yo t ap jwe nan dlo a, Silyàn te jwenn yon boutèy ki te genyen yon ti papye anndan li. Silyàn te louvri boutèy la epi li te jwenn yon katografi trezò. Silyàn te montre Bòb katografi a epi yo te kòmanse chache trezò a. Apre yo te mache pou tout pa ke katografi a te di yo, yo te kòmanse fouye avèk pèl yo. Apre yo fin fouye yon gwo twou, yo te jwenn yon bwat. Yo te kontan anpil ke yo te jwenn li epi yo te vle konnen ki sa ki anndan li. Bòb te louvri bwat la tou dousman epi te genyen yon gwo pyè bijou. Apre sa, yo te kouri ale nan yon magazen pou yo te poze kesyon sou pyè bijou a. Ouvriye nan magazen an te di Bòb ak Silyàn pyè bijou a te ka fè yo vin rich. Bòb ak Silyàn te gade youn lòt epi yo te deside pou yo pa t vann li. Yo te mennen pyè bijou a lakay yo epi yo te sere li nan yon bwat espesyal, pou yo te ka sonje jounen yo te pase nan plaj la.

1: youn : Ki sa Bòb ak Silyàn te jwenn nan bwat la ?
 A) Yon monnen
*B) Yon pyè bijou
 C) Yon bag
 D) Yon chèn

2: youn : Ki sa Silyàn te jwenn nan dlo a ?
 A) Yon koki
 B) Yon bokit
*C) Yon boutèy
 D) Yon pèl

3: miltip : Ki sa Bòb ak Silyàn te fè apre yo te fin montre li bay ouvriye nan magazen an ?
 A) Yo te vann li.
 B) Yo te kite li sou plaj la.
*C) Yo te mennen li lakay yo.
 D) Yo te bay li.

4: miltip : Pou ki sa Bòb ak Silyàn te sispann chache trezò a ?
*A) Yo te tris paske yo pa t jwenn anyen ditou.
 B) Yo te bliye vini avèk yon pèl.
 C) Yo pa t vle jwenn trezò a.
 D) Yo te vin grangou.


***************************************************
Story:            mc160.dev.22
Author:           3310356749
Work Time(s):     2220

Se te yon bèl jounen solèy ki te cho. Mwen t ap travay deyò a nan jaden mwen. Mwen t ap retire zèb, ki pa travay prefere mwen, men mwen t ap jwi jounen an. Mwen rete tou pre yon lak ki fè, kèk fwa mwen pran yon poz de tach jounalye mwen yo epi mwen ale gade lak la. Li bèl anpil epi sa fè mwen kontan pou mwen gade bèl lak la epi wè zannimo ke mwen ka jwenn k ap naje nan oswa tou pre lak la.

Jou sa a, mwen tonbe tande yon son ba ki byen swa ki t ap soti nan lak la. Mwen te leve kite jaden an epi m te mache ale nan lak la. Mwen te toujou tande son etranj sa a. Li te sanble tankou yon moun ki t ap pale nan yon vwa ki ba anpil. Mwen te panse ke se te petèt yon zwazo lak paske nou toujou wè epi tande yo tout tan. Zwazo lak yo gen diferan son yo pouse ki ale avèk sa yo vle « di » bay lòt zwazo lak yo. Genyen yon son lè yo ap vole ki ale byen prese epi li kout. Apre sa, genyen son pou « ki bò ou ye » ki yon ti jan long, dousman epi ki byen fò. Men son sa a pa t menm jan ak okenn nan sa mwen te janm tande yo. Mwen te ale pran lonnvi mwen pou m te ka gade si mwen te ka wè anyen. Men, mwen pa t gen chans menm. Mwen te toujou ap tande son pawòl ki tou ba sa a. Se kon sa mwen te totalman abandone aktivite sekle a. Jwenn son etranj sa a ta pral gen plis amizman. Men, se ki bò l ap soti ? Mwen te gade ankò ni an wo ni an ba nan zòn lak la epi mwen pa t wè anyen. Finalman mwen ale sou lòt bò plas kote nou mete bato nou yo. Sa se yon zòn kote ki pa twò fon nan dlo a. Mwen te vin wè yo ! Se te yon manman zwazo lak ak yon papa zwazo lak ki te yon ti bebe nan mitan yo. Yo t ap anseye ti bebe a kouman pou l naje ak manje pwason. Son tankou pawòl tou ba mwen te tande a, sa ta dwe yo menm ki t ap eseye anseye ti bebe a kouman pou l naje ak manje pwason. Mwen te chita la, bò rivaj la, epi mwen t ap gade yo pou yon demi è d tan. Mwen te santi m tankou yon moun ki vrèman espesyal dèske mwen te gen pou m te wè sa. Se yon bagay ki te amizan anpil pou wè epi li pi amizan ke fè jaden.

1: youn : Ki sa mwen t ap fè nan jou sila a nan kòmansman istwa a ?
 A) lapèch
 B) dòmi
*C) travay nan jaden
 D) kuit manje

2: youn : O final, ki sa mwen te wè ?
 A) de zwazo lak
 B) kat zwazo lak
*C) twa zwazo lak
 D) yon zwazo lak

3: miltip : Ki son mwen te toujou ap tande a ?
 A) yon bagay ki sonnen tankou moun k ap ri
*B) yon bagay ki sonnen tankou vwa k ap pale tou ba
 C) yon bagay ki sonnen tankou moun k ap kriye
 D) yon bagay ki sonnen tankou moun k ap chante

4: miltip : Ki jan mwen te santi m nan fen istwa a ?
*A) kontan
 B) malad
 C) tris
 D) melankolik


***************************************************
Story:            mc160.dev.23
Author:           3048636168
Work Time(s):     1252

Yon jou, Sonson te mache ale nan plas piblik la. Li te pase kèk pye bwa epi yon lak. Nan lak la te gen yon kana ki te rele Jòj. Madan Jòj te nan lak la tou. Non li se Èlsi.

Sonson te mache ale tou pre pye bwa a. Èlsi te vole ale sou pye bwa a. Li te avèti Sonson de frize mechan an ki t ap viv sou pye bwa a. Kèk lane anvan sa, frize a te voye yon labapen sou pitit gason Jòj ak Èlsi a. Li te endispoze, epi frize la te pran li epi ale avèk li. Yo pa janm wè li depi jou sa.

Sonson te mande ki non pitit gason yo an te genyen. Yo di ke li te rele Leyona. Men, Sonson te sèlman ap fè ti pawòl tou kout. Li pa t kwè istwa sou frize mechan an. Menm si ta gen youn vre, te gen anpil wòch tou pre lak la epi li te ka voye yo sou frize a. Li te ka ale kache tou nan touf zèb men wotè yo.

Jòj ak Èlsi te regrèt pou yo te wè ke Sonson pa t koute. Yo te vole ale pandan yo t ap chante yon chante ki tris. Yon ti tan apre, frize a te soti sou pye bwa a epi li voye yon nwazèt men gwosè sou Sonson. Pa gen moun ki janm wè Sonson depi lè sa a.

1: miltip : Se te ki non madan Jòj ?
 A) Sonson
 B) Jòj
*C) Èlsi
 D) Leyona

2: miltip : Sou ki moun frize a te voye yon bagay ?
 A) Neli ak Jòj
*B) Leyona ak Sonson
 C) Jòj ak Leyona
 D) Sonson ak Neli

3: youn : Ki sa frize a te voye sou Sonson ?
 A) yon labapen
*B) yon nwazèt men gwosè
 C) yon kana
 D) yon wòch

4: youn : Ki kote Sonson t al mache ?
 A) nan pye bwa yo
 B) nan lak la
*C) nan plas piblik la
 D) nan touf zèb byen wo a


***************************************************
Story:            mc160.dev.24
Author:           2612134556
Work Time(s):     2652

Chak lendi maten, ti gason malveyan ki rele Papouch la te ale lekòl.

Britsoukou, ti Papouch te glise sou yon po fig ...

- Papouch di : woy, mwen tonbe sou sa a epi, mete sou sa, mwen frape fwon tèt mwen !

- Po fig la di : Bon bagay ! Mwen rele Mari. Mwen te vin tounen yon po fig apre mwen te fin voye fatra nan lakou lekòl la. Ou sove m epi kounye a menm, mwen vin retounen sou fòm nòmal mwen kòm Mari. Se ki non pa w ?

- Mwen se Papouch... Mwen an reta pou mwen ale nan klas ... èske w serye, kote po fig la ye menm kounye a ?

- Fig la, Papouch cheri, mwen te manje li. Mwen te voye po fig la atè epi mwen te tou tounen youn ... kounye a ou sove m. Èske w ka wè po fig ou te glise sou li a la a ?

- Non, ou gen rezon.

Mari di :
- Papouch, mèsi

- Eskize m, Mari ... mwen dwe ale ... si se pa sa, m ap an reta pou lekòl la ... epi tou, mwen pa ta vle fè pwofesè a fache.

1: youn : Ki moun ki te glise sou po fig la ?
*A) Papouch
 B) Djonni
 C) Mari
 D) Katya

2: miltip : Pou ki sa Papouch te prese kon sa a ?
 A) Papouch te gen yon match foutbòl pou li te ale jwe.
 B) Papouch t ap retounen lakay li.
 C) Papouch t ap ale nan lakou lekòl la.
*D) Papouch te an reta pou klas li.

3: youn : Ki moun ki te tounen po fig la apre li te voye fatra nan lakou lekòl la ?
*A) Mari
 B) Katya
 C) Papouch
 D) Pyè

4: miltip : Ki moun ki se karaktè prensipal nan istwa a ?
 A) Mari ak Katya
*B) Mari ak Papouch
 C) Papouch ak Pyè
 D) Katya ak Papouch


***************************************************
Story:            mc160.dev.25
Author:           868073141
Work Time(s):     5062

Se te yon fwa te gen yon jèn ti gason ki te rele Benn epi li te gen yon chat ki te rele Lougang. Ti gason an te reyèlman vle genyen yon lou kòm zannimo domestik, men manman li te di ke lou yo renmen monopolize chanm twalèt la epi yo remen esploze tout bagay epi tou, yo wonfle anpil. Se kon sa ti gason an vin rele chat li a Loulou.

Li te panse tou pou l te rele chat li a Mouche Wonwonna. Benn, li menm tou, te planifye pou li te vin yon kavalye lè li vin gran (oswa yon kòbòy) epi li te panse ke Mouche Wonwonna te sonnen byen pou frè kavalye li a. Difikilte a se paske Loulou pa t wonwonnen anpil menm. Li te konn wonwonnen sèl lè y ap ba li manje oswa lè y ap pase men sou li, men, pa gen moun ki ka di ke li te konn wonwonnen anpil. An plis tou, manman Benn te di ke kavalye yo renmen dige anpil bagay avèk epe a yo epi, yo renmen monopolize chanm twalèt yo tou epi, yo fè bri bout metal.

Se kon sa Benn vin rete avèk non Lougang lan. Vwazen yo te konn gade li mal lè li konn kanpe devan galri a nan aswè pou l ap rele « Loulou ! vin la a Loulou !!! », pou l ka fè Lougang antre lakay lannuit. Men, Benn pa t okipe l de sa lòt moun te panse. Li te gen yon Loulou epi petèt li ka vin yon doktè pou zannimo domestik lè li vin gran.

1: miltip : Ki lè Loulou konn wonwonnen ?
 A) lè li okipe nan chanm twalèt la
*B) lè y ap pase men sou li
 C) lè yo satiyèt li
 D) lè li ap dòmi

2: miltip : Se te ki non chat la ?
 A) Benn
 B) Brizelyo
*C) Lougang
 D) Mouche Wonwonna

3: youn : Ki sa ki youn nan rezon manman li pa t renmen kavalye ?
 A) yo te vin gran
 B) yo konn wonwonnen
 C) yo konn wonfle
*D) yo konn fè bri metal

4: youn : Ki sa ki te rezon ke manman l pa t renmen lou ?
 A) yo konn rele anmwey
 B) yo konn jape
 C) yo konn wonwonnen
*D) yo konn wonfle


***************************************************
Story:            mc160.dev.26
Author:           472016790
Work Time(s):     2027

Silyàn te renmen soti deyò. Li te mete soulye li. Li te ale deyò a pou li te ale mache. Li te mache sou zèb byen vèt yo. Solèy la te cho. Pye bwa yo te wo. Zwazo yo t ap chante nan pye bwa yo. Silyàn te renmen fason zwazo yo t ap chante a. Silyàn renmen chante avèk zwazo yo, deyò a. Tra la la, tra la la, avèk zwazo yo nan pye bwa yo. Silyàn te retire soulye li. Silyàn te renmen fason zèb vèt yo te ye sou zòtèy li. Zòtèy Silyàn te renmen zèb vèt yo. Silyàn te mache sou zèb vèt yo plis. Li te wè Misi ki se chat la. Misi, chat la, te fè myaw bay Silyàn. Silyàn te voye men li bay Misi, chat la. Silyàn remen Misi, chat la. Silyàn remen fè myaw bay Misi, chat la. Myaw, myaw, Silyàn di pou Misi, chat la. Misi chat la mache ale kite Silyàn. Silyàn tande non li. Silyàn, Silyàn, vini lakay, jan manman Silyàn ta rele li. Silyàn te kouri lakay li ale jwenn manman li. Silyàn te renmen ale deyò.

1: miltip : Pou ki sa Silyàn te mete soulye a li ?
 A) Pou li te ka voye men bay Misi chat la
 B) Pou li te ka tande non li
*C) Paske li te vle ale deyò a
 D) Pou li te ka vini lakay

2: youn : Ki sa Silyàn te renmen fè ?
*A) Silyàn te renmen ale deyò a
 B) mache sou zèb vèt yo
 C) mete soulye li
 D) retire soulye li

3: youn : Ki sa non chat la te ye ?
 A) Myaw
*B) Misi
 C) Silyàn
 D) Tra la la

4: miltip : Kilès ki te rele Silyàn ?
 A) Misi, chat la
 B) Zwazo yo
 C) Pye bwa yo
*D) Manman li


***************************************************
Story:            mc160.dev.27
Author:           1429298732
Work Time(s):     2461

Mami renmen plas piblik la. Genyen balansin nan plas piblik la. Genyen glisad nan plas piblik la.  

Mari ale nan plas piblik la avèk Mami. Yo sote kòd, yo jwe lago deli. Yo renmen plas piblik la.

Mami ak Mari pran plezi yo nan plas piblik la. Mami genyen yon chen ki rele Maksim. Mami ak Mari mennen Maksim nan plas piblik la.

Maksim renmen plas piblik la. Li kouri dèyè lapen. Li kouri dèyè boul. Mami voye boul la bay Maksim. Mari voye boul la bay Maksim.

Plas piblik la pa amizan lè gen lapli. Mami ak Mari pa kapab ale nan plas piblik la lè gen lapli. Manman di non. Yo tris lè yo pa kapab ale nan plas piblik la.

Mami ak Mari jwe lakay lè gen lapli. Yo jwe avèk poupe. Yo jwe jwèt mete bèl rad epi yo fè jwèt bwè te.

Jodi a se yon jounen solèy. Mami ak Mari kapab ale nan plas piblik la. Manman di wi. Yo kapab mennen Maksim nan plas piblik la. Yo kontan lè se jounen solèy..

1: youn : Kilès ki gen yon chen ?
 A) Plas piblik la
 B) Maksim
*C) Mami
 D) Mari

2: miltip : Ki sa Mami ak Mari fè lè gen lapli ?
 A) ale nan plas piblik la
*B) jwe avèk poupe, fè jwèt bwè te
 C) jwe boul
 D) kouri dèyè lapen

3: miltip : Kilès ki renmen ale nan plas piblik la ?
 A) Poupe yo
 B) Manman
*C) Mami ak Mari
 D) Lapen yo

4: youn : Se ki non chen an ?
 A) Manman
*B) Maksim
 C) Mami
 D) Mari


***************************************************
Story:            mc160.dev.28
Author:           2345117472
Work Time(s):     932

Se te yon lè te gen yon chen ki te rele Toutous. Toutous te pou kont li paske li t ap viv nan yon zòn kote ki pa t gen okenn lòt chen. Jou apre jou, Toutous te gen pou l manje manje chat epi fè tout bagay ke chat abitye fè pou li te ka konfòme li avèk rès gwoup li a. Li te twouve sa blèm anpil epi Toutous te tris. Toutous pa t menm sanble ak yon chat !

Tout lòt chat yo te konn fawouche Toutous. « Ou twò gwo, » yo konn di. « Nen ou genyen an twò long pou yon nen ! » « Pou ki sa w ap bay gwo souf kon sa ? » Toutous te konnen ke li te diferan.

Yon jou, Toutous te chwazi kouri ale byen lwen tout chat sa yo. Chat yo te ri li. Gad jan yon chen estipid ! Li pa t konnen ke gen mons nan fon bwa yo ki te ka manje li ? Sa pa t mele Toutous, paske li te tris ase pou li te eseye.

Kon sa Toutous te pake tout zafè li - ti boul skwik skwik li, bòl dlo li, epi zo li - epi li te mete tèt li sou direksyon fon bwa yo. Li te finalman kontan ! Toudenkou, Toutous tounen tèt li. Li pran yon sant ki dwòl. Li gen sant yon bagay ke li po ko janm santi anvan sa. Li te tonbe vire, epi sa li te wè se te yon lòt chen !

Toutous te kontan anpil, li te jape avèk lajwa. Li te ale lakay li avèk lòt chen an, ki te rele Medò, epi li te prezante l bay fanmi li. Toutous pa t janm santi li pou kont li ankò.

1: miltip : Pou ki sa chat yo pa t renmen li ?
 A) Li pa t manje manje chat 
 B) Li te gen yon nen ki long
*C) Li te diferan
 D) Li te konn bay gwo souf

2: youn : Ki kote Toutous t ap viv nan kòmansman ?
 A) avèk chat ak chen
*B) Nan yon gwoup chat
 C) Nan yon gwoup chen
 D) Avèk moun

3: miltip : Ki sa Toutous chwazi fè ?
*A) Ale nan fon bwa yo 
 B) Ale dòmi
 C) Manje manje chat
 D) Vin tounen yon chat

4: youn : Kilès Toutous te jwenn ?
 A) Manje
 B) Yon mons
*C) Yon chen kòm fanmi
 D) Yon gwoup chat


***************************************************
Story:            mc160.dev.29
Author:           400332158
Work Time(s):     839

Se te yon lè te gen yon prensès ki t ap viv nan yon kyòs chato byen wo epi yo pa t dakò pou li kite chato a lakòz move manman li te genyen an. Yon jou, li te chwazi chape, men, manman li pa t kite li fè sa. Prensès la te pandye desann nan fenèt ki nan kyòs chato ki men wotè a epi li te pandye desann nan pati mi sid la lè manman li t ap dòmi. Li te ale pwomennen byen lwen. Finalman li te li te ale nan forè a kote ki pa t genyen okenn poto elektrik men, kote ki genyen kèk gwòt. La a li te rankontre yon jèn ti gason ki t ap kouri. Non li se te Djonni. Djonni te mande prensès la pou ki sa yon bèl ti dam kon sa te deyò nan mitan yon forè. Li te di ke li te kwense pou tout lavi li lakòz yon move fanm ki te di li ke li se manman li. Jèn gason an di ke li ta prale mennen prensès la nan yon chato ki te tou pre a. Li te di tou ke li te panse ke chato a te manke yon prensès. Pandan yo t ap ale atravè forè a yo te kontre ak anpil pwoblèm. Yo te wè ke yo te pèdi epi pa t gen okenn mwayen pou yo te jwenn kote pou yo te ale. Apre plizyè jou pase, prensès la te grenpe monte an wo tèt yon pye bwa pou li te ka devinen ki kote yo te ye. Li te wè ke chato yo te vle ale ladan li an pa t twò lwen pase sa epi li te tou pre yon montay. Apre yo te fin panse ki pi bon fason pou yo rive la, Djonni ak prensès la te ale nan chato a epi se te kote yo te viv pou tout rès lavi a yo.

1: miltip : Ki kote prensès la te pwomenen apre li te chape ?
 A) Montay
*B) Forè
 C) Gwòt
 D) Chato

2: youn : Kilès ki te chape kite kyòs chato a ?
 A) Manman
*B) Prensès
 C) Jenonm
 D) Djonni

3: miltip : Ki sa prensès la te grenpe pou l te ka wè chato a ?
 A) Poto elektrik
 B) montay
*C) Pye bwa
 D) Chato

4: youn : Ki kote prensès la t ap viv o kòmansman ?
 A) Chato
 B) Kay
 C) Gwòt
*D) Kyòs chato byen wo

